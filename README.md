# Irodai Automatizáció

A kurzus hasznos lehet irodai dolgozóknak, adminisztrátoroknak, és bárki számára aki hatékonyabban akarja használni a számítógépét, mivel praktikus a gyakorlatban használható programozási ismereteket ad a részvevők számára. A programozás lehetőséget ad unalmas, monoton feladatok automatizálására, a számítógép adta lehetőségek kibontakoztatásával. A 12 alkalmas kurzus során megtanulunk olyan egyszerű rövid programok írását, amelyek a való életben előforduló feladatok megoldására lehetnek alkalmasak. Ehhez nem kell ismernünk bonyolult algoritmusokat, objektum orientáltáságot, és semmilyen “computer science" ismeret nem szükséges. A kurzus teljesen kezdők számára készült, semmilyen előismeretet nem követel.

Azoknak akik már trendelkezenk python előismerettel az első 4 előadás (Python Alapok) átugorható és egy 8 alakalmas kurzus során mélyíthetik el a programozási ismereteiket.

## Tematika:
1. Python Alapok - Változó tipusok
2. Python Alapok - if-else elágazások
3. Python Alapok - Ciklusok
4. Python Alapok - Listák
5. Reguláris kifejezések
6. File kezelés
7. Webscraping
8. Webscraping II.
9. Pdf, World dokumentumok kezelése
10. Excel táblázatok kezelése
11. Email fiok kezelés
12. GUI Automatizáció

## Óramenet
Minden óra két szakaszból áll, az elméleti rész és gyakorlati rész. Az elmélei rész során elsajátítjuk az adott témakör legfontosabb tudnivalóit, majd egy program elkészítés során ültetjük át a tanultakat a gyakorlatba. A feladatok úgy lettek összeállítva, hogy az irodában előforduló feladatok elvégzésére legyenek használhatóak, pl.: adatok keresése webes felületeken és excel táblázatba rendezése (webscraping). Minden órához tartoznak gyakorló kérdések és házi feladatok, amik otthon elvégezhetőek és kérdések felmerülése esetén megbeszélhetőek.

## Ajánlott irodalom
Az előadások nagyban építenek **Al Sweigart - "Automate the Boring Stuff with Python"**  című könyvére és ennek témáit is dolgozza fel némiképp újragondot formában. A könyv elérhető a https://automatetheboringstuff.com/ oldalon.
